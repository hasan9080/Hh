---
content_type: concept
title: –†–µ–∫–æ–º–µ–Ω–¥–∞—Ü—ñ—ó –∑ –ø–µ—Ä–µ–∫–ª–∞–¥—É —É–∫—Ä–∞—ó–Ω—Å—å–∫–æ—é –º–æ–≤–æ—é
weight: 130
card:
  name: contribute
  weight: 100
  title: –†–µ–∫–æ–º–µ–Ω–¥–∞—Ü—ñ—ó –∑ –ø–µ—Ä–µ–∫–ª–∞–¥—É —É–∫—Ä–∞—ó–Ω—Å—å–∫–æ—é –º–æ–≤–æ—é
anchors:
  - anchor: "#–ø—Ä–∞–≤–∏–ª–∞-–ø–µ—Ä–µ–∫–ª–∞–¥—É"
    title: –ü—Ä–∞–≤–∏–ª–∞ –ø–µ—Ä–µ–∫–ª–∞–¥—É
  - anchor: "#—Å–ª–æ–≤–Ω–∏–∫"
    title: –°–ª–æ–≤–Ω–∏–∫
---

<!-- overview -->

–î–æ—Ä–æ–≥—ñ –¥—Ä—É–∑—ñ! –†–∞–¥—ñ –≤—ñ—Ç–∞—Ç–∏ –≤–∞—Å —É —Å–ø—ñ–ª—å–Ω–æ—Ç—ñ —É–∫—Ä–∞—ó–Ω—Å—å–∫–∏—Ö —É—á–∞—Å–Ω–∏–∫—ñ–≤ –ø—Ä–æ—î–∫—Ç—É Kubernetes. –¶—è —Å—Ç–æ—Ä—ñ–Ω–∫–∞ —Å—Ç–≤–æ—Ä–µ–Ω–∞ –∑ –º–µ—Ç–æ—é –ø–æ–ª–µ–≥—à–∏—Ç–∏ –≤–∞—à—É —Ä–æ–±–æ—Ç—É –≤ —Ä–æ–±–æ—Ç—ñ –∑ –ø–µ—Ä–µ–∫–ª–∞–¥—É –¥–æ–∫—É–º–µ–Ω—Ç–∞—Ü—ñ—ó. –í–æ–Ω–∞ –º—ñ—Å—Ç–∏—Ç—å –ø—Ä–∞–≤–∏–ª–∞, —è–∫–∏–º–∏ –º–∏ –∫–µ—Ä—É–≤–∞–ª–∏—Å—è –ø—ñ–¥ —á–∞—Å –ø–µ—Ä–µ–∫–ª–∞–¥—É, —ñ –±–∞–∑–æ–≤–∏–π —Å–ª–æ–≤–Ω–∏–∫, —è–∫–∏–π –º–∏ –ø–æ—á–∞–ª–∏ —É–∫–ª–∞–¥–∞—Ç–∏. –ü–µ—Ä–µ–ª—ñ—á–µ–Ω—ñ —É –Ω—å–æ–º—É —Ç–µ—Ä–º—ñ–Ω–∏ –≤–∏ –∑–Ω–∞–π–¥–µ—Ç–µ –≤ —É–∫—Ä–∞—ó–Ω—Å—å–∫—ñ–π –≤–µ—Ä—Å—ñ—ó –¥–æ–∫—É–º–µ–Ω—Ç–∞—Ü—ñ—ó Kubernetes. –ë—É–¥–µ–º–æ –¥—É–∂–µ –≤–¥—è—á–Ω—ñ, —è–∫—â–æ –≤–∏ –¥–æ–ø–æ–º–æ–∂–µ—Ç–µ –Ω–∞–º –¥–æ–ø–æ–≤–Ω–∏—Ç–∏ —Ü–µ–π —Å–ª–æ–≤–Ω–∏–∫ —ñ —Ä–æ–∑—à–∏—Ä–∏—Ç–∏ –ø—Ä–∞–≤–∏–ª–∞ –ø–µ—Ä–µ–∫–ª–∞–¥—É.

–°–ø–æ–¥—ñ–≤–∞—î–º–æ—Å—å, –Ω–∞—à—ñ —Ä–µ–∫–æ–º–µ–Ω–¥–∞—Ü—ñ—ó —Å—Ç–∞–Ω—É—Ç—å –≤–∞–º —É –ø—Ä–∏–≥–æ–¥—ñ.

<!-- body -->

## –ó–∞–≥–∞–ª—å–Ω–∏–π –ø—Ä–æ—Ü–µ—Å

1. –í–∏–±–µ—Ä—ñ—Ç—å –æ–¥–Ω–µ –∑ [–Ω–∞–π–±—ñ–ª—å—à –Ω–∞–≥–∞–ª—å–Ω–∏—Ö –∑–∞–≤–¥–∞–Ω—å](https://github.com/kubernetes-i18n-ukrainian/website/issues?q=is%3Aissue+is%3Aopen+sort%3Aupdated-desc+no%3Aassignee+label%3A%22most+wanted%22) –∞–±–æ [–±—É–¥—å-—è–∫–µ —ñ–Ω—à–µ](https://github.com/kubernetes-i18n-ukrainian/website/issues?q=is%3Aissue+is%3Aopen+sort%3Aupdated-desc+no%3Aassignee) —ñ –∑–∞–ª–∏—à—Ç–µ –≤ –Ω—å–æ–º—É –∫–æ–º–µ–Ω—Ç–∞—Ä –Ω–∞ –∫—à—Ç–∞–ª—Ç "–ü—Ä–∞—Ü—é—é –Ω–∞–¥ —Ü–∏–º". –ú–∏ –Ω–∞–¥—ñ—à–ª–µ–º–æ –≤–∞–º –∑–∞–ø—Ä–æ—à–µ–Ω–Ω—è –¥–æ –æ—Ä–≥–∞–Ω—ñ–∑–∞—Ü—ñ—ó —Ç–∞ –∑–∞–∫—Ä—ñ–ø–∏–º–æ –π–æ–≥–æ –∑–∞ –≤–∞–º–∏.</sup>
2. –ö–ª–æ–Ω—É–π—Ç–µ (–∑—Ä–æ–±—ñ—Ç—å —Ñ–æ—Ä–∫) —Ä–µ–ø–æ–∑–∏—Ç–æ—Ä—ñ—é [kubernetes/website](https://github.com/kubernetes/website).
3. –û–∑–Ω–∞–π–æ–º—Ç–µ—Å—å –∑ —Ü–∏–º –¥–æ–∫—É–º–µ–Ω—Ç–æ–º.
4. –ó—Ä–æ–±—ñ—Ç—å –ø–µ—Ä–µ–∫–ª–∞–¥
5. –°—Ç–≤–æ—Ä—ñ—Ç—å –ø—É–ª-—Ä–µ–∫–≤–µ—Å—Ç –≤ [kubernetes/website](https://github.com/kubernetes/website).

–Ø–∫—â–æ –≤–∞–º –∑–Ω–∞–¥–æ–±–∏—Ç—å—Å—è –¥–æ–ø–æ–º–æ–≥–∞, –∑–∞—Ä–µ—î—Å—Ç—Ä—É–π—Ç–µ—Å—è –≤ [Slack Kubernetes](https://slack.k8s.io/), –ø—Ä–∏—î–¥–Ω–∞–π—Ç–µ—Å—è –¥–æ –∫–∞–Ω–∞–ª—É[`#kubernetes-docs-uk`](https://kubernetes.slack.com/archives/CSKCYN138) —Ç–∞ —Å–ø–∏—Ç–∞–π—Ç–µ —Ç–∞–º.

### –û—Ç—Ä–∏–º–∞–Ω–Ω—è –¥–æ–ø–æ–º–æ–≥–∏

–Ø–∫—â–æ –≤–∏ –≤–∏—è–≤–∏–ª–∏ –≤–∞–¥–∏ –≤ –ø–µ—Ä–µ–∫–ª–∞–¥–µ–Ω–æ–º—É –≤–º—ñ—Å—Ç—ñ, [—Å—Ç–≤–æ—Ä—ñ—Ç—å —Ç—ñ–∫–µ—Ç –Ω–∞ kubernetes/website](https://github.com/kubernetes/website/issues/new/choose) –∑–∞ –ø–æ–∑–Ω–∞—á–∫–æ—é `/language uk`.

–†–µ–ø–æ–∑–∏—Ç–æ—Ä—ñ—î–º [kubernetes-i18n-ukrainian/website](https://github.com/kubernetes-i18n-ukrainian/website) —Å–ª—ñ–¥ –∫–æ—Ä–∏—Å—Ç—É–≤–∞—Ç–∏—Å—å –ª–∏—à–µ –¥–ª—è —Å–ø—Ä–æ—â–µ–Ω–Ω—è –ø—Ä–æ—Ü–µ—Å—É –ª–æ–∫–∞–ª—ñ–∑–∞—Ü—ñ—ó.[^1]

[^1]: –ù–∞ –ø—Ä–µ–≤–µ–ª–∏–∫–∏–π –∂–∞–ª—å, –ø–æ—Ç–æ—á–Ω–∏–π —Ä–µ–ø–æ–∑–∏—Ç–æ—Ä—ñ–π –ø–µ—Ä–µ–±—É–≤–∞—î –≤ –ø—ñ–¥–≤—ñ—à–µ–Ω–æ–º—É —Å—Ç–∞–Ω—ñ, —è–∫–∏—Ö–æ—Å—å –∞–∫—Ç–∏–≤–Ω–æ—Å—Ç–µ–π –≤ –Ω—å–æ–º—É –Ω–µ–º–∞—î –∑ 2020 —Ä–æ–∫—É. üò¢

### –ù–∞—è–≤–Ω—ñ –ø—Ä–æ–±–ª–µ–º–∏/–æ–Ω–æ–≤–ª–µ–Ω–Ω—è –ª–æ–∫–∞–ª—ñ–∑–∞—Ü—ñ—ó

–Ø–∫—â–æ –≤–∏ –≤–∏—è–≤–∏–ª–∏ –ø—Ä–æ–±–ª–µ–º–∏ –∑ –ø–µ—Ä–µ–∫–ª–∞–¥–µ–Ω–∏–º –≤–º—ñ—Å—Ç–æ–º —ñ –Ω–µ –º–æ–∂–µ—Ç–µ —ó—Ö –Ω–µ–≥–∞–π–Ω–æ –≤–∏–ø—Ä–∞–≤–∏—Ç–∏, [—Å—Ç–≤–æ—Ä—ñ—Ç—å —Ç—ñ–∫–µ—Ç —É kubernetes/website](https://github.com/kubernetes/website/issues/new/choose) –∑ –æ–ø–∏—Å–æ–º —â–æ –Ω–µ —Ç–∞–∫, –Ω–∞ —è–∫—ñ–π —Å—Ç–æ—Ä—ñ–Ω—Ü—ñ (–ø–æ—Å–∏–ª–∞–Ω–Ω—è) —ñ –¥–æ–¥–∞–π—Ç–µ –≤ –æ–ø–∏—Å —Ç—ñ–∫–µ—Ç–∞, –∑ –Ω–æ–≤–æ–≥–æ —Ä—è–¥–∫–∞, –∫–æ–º–∞–Ω–¥—É [Prow](https://prow.k8s.io/command-help)¬†‚Äî `/language uk`.

## –ü—Ä–∞–≤–∏–ª–∞ –ø–µ—Ä–µ–∫–ª–∞–¥—É

* –£ –≤–∏–ø–∞–¥–∫—É, —è–∫—â–æ —É –ø–µ—Ä–µ–∫–ª–∞–¥—ñ —Ç–µ—Ä–º—ñ–Ω –Ω–∞–±—É–≤–∞—î –Ω–µ–æ–¥–Ω–æ–∑–Ω–∞—á–Ω–æ—Å—Ç—ñ —Ç–∞ —Ä–æ–∑—É–º—ñ–Ω–Ω—è —Ç–µ–∫—Å—Ç—É —É—Å–∫–ª–∞–¥–Ω—é—î—Ç—å—Å—è, –Ω–∞–¥–∞–π—Ç–µ —É –¥—É–∂–∫–∞—Ö –∞–Ω–≥–ª—ñ–π—Å—å–∫–∏–π –≤–∞—Ä—ñ–∞–Ω—Ç, –Ω–∞–ø—Ä–∏–∫–ª–∞–¥: –∫—ñ–Ω—Ü–µ–≤—ñ —Ç–æ—á–∫–∏ (endpoints). –Ø–∫—â–æ –ø—Ä–∏ –ø–µ—Ä–µ–∫–ª–∞–¥—ñ —Ç–µ—Ä–º—ñ–Ω –≤—Ç—Ä–∞—á–∞—î —Å–≤–æ—î –∑–Ω–∞—á–µ–Ω–Ω—è, –∫—Ä–∞—â–µ –Ω–µ –ø–µ—Ä–µ–∫–ª–∞–¥–∞—Ç–∏ –π–æ–≥–æ, –Ω–∞–ø—Ä–∏–∫–ª–∞–¥: —Ö–∞—Ä–∞–∫—Ç–µ—Ä–∏—Å—Ç–∏–∫–∏ affinity.
* –ù–∞–∑–≤–∏ –æ–± º—î–∫—Ç—ñ–≤ Kubernetes –∑–∞–ª–∏—à–∞—î–º–æ –±–µ–∑ –ø–µ—Ä–µ–∫–ª–∞–¥—É —ñ –ø–∏—à–µ–º–æ –∑ –≤–µ–ª–∏–∫–æ—ó –ª—ñ—Ç–µ—Ä–∏: Service, Pod, Deployment, Volume, Namespace, –∑–∞ –≤–∏–Ω—è—Ç–∫–æ–º —Ç–µ—Ä–º—ñ–Ω–∞ node (–≤—É–∑–æ–ª). –ù–∞–∑–≤–∏ –æ–± º—î–∫—Ç—ñ–≤ Kubernetes –≤–≤–∞–∂–∞—î–º–æ –∑–∞ —ñ–º–µ–Ω–Ω–∏–∫–∏ —á.—Ä. —ñ –≤—ñ–¥–º—ñ–Ω—é—î–º–æ –∑–∞ –¥–æ–ø–æ–º–æ–≥–æ—é –∞–ø–æ—Å—Ç—Ä–æ—Ñ–∞: Pod º—ñ–≤, Deployment º–∞–º–∏.
* –î–ª—è —Å–ª—ñ–≤, —â–æ –∑–∞–∫—ñ–Ω—á—É—é—Ç—å—Å—è –Ω–∞ –ø—Ä–∏–≥–æ–ª–æ—Å–Ω–∏–π, —É —Ä–æ–¥–æ–≤–æ–º—É –≤—ñ–¥–º—ñ–Ω–∫—É –æ–¥–Ω–∏–Ω–∏ –≤–∏–∫–æ—Ä–∏—Å—Ç–æ–≤—É—î–º–æ –∑–∞–∫—ñ–Ω—á–µ–Ω–Ω—è `-–∞`: Pod º–∞, Deployment º–∞. –°–ª–æ–≤–∞, —â–æ –∑–∞–∫—ñ–Ω—á—É—é—Ç—å—Å—è –Ω–∞ –≥–æ–ª–æ—Å–Ω–∏–π, –Ω–µ –≤—ñ–¥–º—ñ–Ω—é—î–º–æ: –¥–æ—Å—Ç—É–ø –¥–æ `Service`, –∑–∞ –¥–æ–ø–æ–º–æ–≥–æ—é `Namespace`. –£ –º–Ω–æ–∂–∏–Ω—ñ –≤–∏–∫–æ—Ä–∏—Å—Ç–æ–≤—É—î–º–æ –∞–Ω–≥–ª—ñ–π—Å—å–∫—É —Ñ–æ—Ä–º—É: –∫–æ—Ä–∏—Å—Ç—É–≤–∞—Ç–∏—Å—è `Services`, —Å–ø—ñ–ª—å–Ω—ñ `Volumes`.
* –ß–∞—Å—Ç–æ–≤–∂–∏–≤–∞–Ω—ñ —Ç–∞ —É—Å—Ç–∞–ª–µ–Ω—ñ –∑–∞ –º–µ–∂–∞–º–∏ Kubernetes —Å–ª–æ–≤–∞ –ø–µ—Ä–µ–∫–ª–∞–¥–∞—î–º–æ —É–∫—Ä–∞—ó–Ω—Å—å–∫–æ—é —ñ –ø–∏—à–µ–º–æ –∑ –º–∞–ª–æ—ó –ª—ñ—Ç–µ—Ä–∏ (`label` ‚Üí `–º—ñ—Ç–∫–∞`). –£ –≤–∏–ø–∞–¥–∫—É, —è–∫—â–æ —Ç–µ—Ä–º—ñ–Ω –¥–ª—è –æ–∑–Ω–∞—á–µ–Ω–Ω—è –æ–± º—î–∫—Ç–∞ Kubernetes –≤–∂–∏–≤–∞—î—Ç—å—Å—è —É —Å–≤–æ—î–º—É –∑–∞–≥–∞–ª—å–Ω–æ–º—É –∑–Ω–∞—á–µ–Ω–Ω—ñ –ø–æ–∑–∞ –∫–æ–Ω—Ç–µ–∫—Å—Ç–æ–º Kubernetes (`service` —è–∫ —Å–ª—É–∂–±–æ–≤–∞ –ø—Ä–æ–≥—Ä–∞–º–∞, `deployment` —è–∫ —Ä–æ–∑–≥–æ—Ä—Ç–∞–Ω–Ω—è), –ø–µ—Ä–µ–∫–ª–∞–¥–∞—î–º–æ –π–æ–≥–æ —ñ –ø–∏—à–µ–º–æ –∑ –º–∞–ª–æ—ó –ª—ñ—Ç–µ—Ä–∏, –Ω–∞–ø—Ä–∏–∫–ª–∞–¥: `service discovery` ‚Üí `–≤–∏—è–≤–ª–µ–Ω–Ω—è —Å–µ—Ä–≤—ñ—Å—É`, `continuous deployment` ‚Üí `–±–µ–∑–ø–µ—Ä–µ—Ä–≤–Ω–µ —Ä–æ–∑–≥–æ—Ä—Ç–∞–Ω–Ω—è`.
* –°–∫–ª–∞–¥–µ–Ω—ñ —Å–ª–æ–≤–∞ –≤–≤–∞–∂–∞—î–º–æ –∑–∞ –≤–ª–∞—Å–Ω—ñ –Ω–∞–∑–≤–∏ —Ç–∞ –Ω–µ –ø–µ—Ä–µ–∫–ª–∞–¥–∞—î–º–æ (`LabelSelector`, `kube-apiserver`).
* –î–ª—è –ø–µ—Ä–µ–≤—ñ—Ä–∫–∏ –∑–∞–∫—ñ–Ω—á–µ–Ω—å —Å–ª—ñ–≤ —É —Ä–æ–¥–æ–≤–æ–º—É –≤—ñ–¥–º—ñ–Ω–∫—É –æ–¥–Ω–∏–Ω–∏ (`-–∞/-—è`, `-—É/-—é`) –≤–∏–∫–æ—Ä–∏—Å—Ç–æ–≤—É–π—Ç–µ [–æ–Ω–ª–∞–π–Ω —Å–ª–æ–≤–Ω–∏–∫](https://slovnyk.ua/). –Ø–∫—â–æ —Å–ª–æ–≤–∞ –Ω–µ–º–∞—î —É —Å–ª–æ–≤–Ω–∏–∫—É, –≤–∏–∑–Ω–∞—á—Ç–µ –π–æ–≥–æ –≤—ñ–¥–º—ñ–Ω—é–≤–∞–Ω–Ω—è —ñ –¥–∞–ª—ñ –≤—ñ–¥–º—ñ–Ω—é–π—Ç–µ –∑–∞ –ø—Ä–∞–≤–∏–ª–∞–º–∏. –î–æ–∫–ª–∞–¥–Ω—ñ—à–µ [–¥–∏–≤—ñ—Ç—å—Å—è —Ç—É—Ç](https://pidruchniki.com/1948041951499/dokumentoznavstvo/vidminyuvannya_imennikiv).
* –î–ª—è —Å–∏–º–≤–æ–ª—É —Ç–∏—Ä–µ `‚Äï` –≤–∏–∫–æ—Ä–∏—Å—Ç–æ–≤—É–π—Ç–µ —Å–∏–º–≤–æ–ª mdash ¬´‚Äî¬ª (`&mdash;`, U+2014) –∑–∞–º—ñ—Å—Ç—å –¥–≤–æ—Ö –∑–≤–∏—á–∞–π–Ω–∏—Ö —Ç–∏—Ä–µ ¬´‚Äì¬ª (`&ndash;`, U+2013), —á–∏ –¥–µ—Ñ—ñ—Å—É ¬´-¬ª (U+002D)
* –ê–ø–æ—Å—Ç—Ä–æ—Ñ: –≤–∏–∫–æ—Ä–∏—Å—Ç–æ–≤—É–π—Ç–µ –ª—ñ—Ç–µ—Ä—É-–∞–ø–æ—Å—Ç—Ä–æ—Ñ ` º` (U+02BC) –∑–∞–º—ñ—Å—Ç—å –∑–≤–∏—á–∞–π–Ω–æ–≥–æ –∞–ø–æ—Å—Ç—Ä–æ—Ñ–∞ `'` (U+0027), —á–∏ –ø—Ä–∞–≤–æ—ó –æ–¥–∏–Ω–∞—Ä–Ω–æ—ó –ª–∞–ø–∫–∏ `‚Äô` (U+2019).

## –°–ª–æ–≤–Ω–∏–∫

üí° –ù–∞—Å—Ç—É–ø–Ω–∏–π —Å–ª–æ–≤–Ω–∏–∫ —î –ª–∏—à–µ —Ä–µ–∫–æ–º–µ–Ω–¥–∞—Ü—ñ—è–º–∏

English | –£–∫—Ä–∞—ó–Ω—Å—å–∫–∞ |
--- | --- |
addon | —Ä–æ–∑—à–∏—Ä–µ–Ω–Ω—è |
application | –∑–∞—Å—Ç–æ—Å—É–Ω–æ–∫ |
backend | –±–µ–∫–µ–Ω–¥ |
build | –∑–±–∏—Ä–∞–Ω–Ω—è (—Ä–µ–∑—É–ª—å—Ç–∞—Ç) |
build | –∑–±–∏—Ä–∞—Ç–∏ (–ø—Ä–æ—Ü–µ—Å) |
cache | –∫–µ—à |
CLI | —ñ–Ω—Ç–µ—Ä—Ñ–µ–π—Å –∫–æ–º–∞–Ω–¥–Ω–æ–≥–æ —Ä—è–¥–∫–∞ |
cloud | —Ö–º–∞—Ä–∞; —Ö–º–∞—Ä–Ω–∏–π –ø—Ä–æ–≤–∞–π–¥–µ—Ä |
containerized | –∫–æ–Ω—Ç–µ–π–Ω–µ—Ä–∏–∑–æ–≤–∞–Ω–∏–π |
continuous deployment | –±–µ–∑–ø–µ—Ä–µ—Ä–≤–Ω–µ —Ä–æ–∑–≥–æ—Ä—Ç–∞–Ω–Ω—è |
continuous development | –±–µ–∑–ø–µ—Ä–µ—Ä–≤–Ω–∞ —Ä–æ–∑—Ä–æ–±–∫–∞ |
continuous integration | –±–µ–∑–ø–µ—Ä–µ—Ä–≤–Ω–∞ —ñ–Ω—Ç–µ–≥—Ä–∞—Ü—ñ—è |
contribute | —Ä–æ–±–∏—Ç–∏ –≤–Ω–µ—Å–æ–∫ (–¥–æ –ø—Ä–æ—î–∫—Ç—É), –¥–æ–ø–æ–º–∞–≥–∞—Ç–∏ (–ø—Ä–æ—î–∫—Ç—É) |
contributor | –∫–æ–Ω—Ç—Ä–∏–±'—é—Ç–æ—Ä, —É—á–∞—Å–Ω–∏–∫ –ø—Ä–æ—î–∫—Ç—É |
control plane | –ø–ª–æ—â–∏–Ω–∞ —É–ø—Ä–∞–≤–ª—ñ–Ω–Ω—è |
controller | –∫–æ–Ω—Ç—Ä–æ–ª–µ—Ä |
CPU | –¶–ü |
dashboard | –¥–∞—à–±–æ—Ä–¥, —ñ–Ω—Ñ–æ–ø–∞–Ω–µ–ª—å, —ñ–Ω—Ñ–æ—Ä–º–∞—Ü—ñ–π–Ω–∞ –ø–∞–Ω–µ–ª—å |
data plane | –ø–ª–æ—â–∏–Ω–∞ –¥–∞–Ω–∏—Ö |
default (by) | –∑–∞ —É–º–æ–≤—á–∞–Ω–Ω—è–º |
default settings | —Ç–∏–ø–æ–≤—ñ –Ω–∞–ª–∞—à—Ç—É–≤–∞–Ω–Ω—è |
Deployment | Deployment |
deprecated | –∑–∞—Å—Ç–∞—Ä—ñ–ª–∏–π |
desired state | –±–∞–∂–∞–Ω–∏–π —Å—Ç–∞–Ω |
downtime | –Ω–µ–¥–æ—Å—Ç—É–ø–Ω—ñ—Å—Ç—å, –ø—Ä–æ—Å—Ç—ñ–π |
ecosystem | —Å—ñ–º–µ–π—Å—Ç–≤–æ –ø—Ä–æ—î–∫—Ç—ñ–≤ (–µ–∫–æ—Å–∏—Å—Ç–µ–º–∞) |
endpoint | –∫—ñ–Ω—Ü–µ–≤–∞ —Ç–æ—á–∫–∞ |
expose (a service) | –≤—ñ–¥–∫—Ä–∏—Ç–∏ –¥–æ—Å—Ç—É–ø (–¥–æ —Å–µ—Ä–≤—ñ—Å—É) |
fail | –≤—ñ–¥–º–æ–≤–∏—Ç–∏ |
feature | –∫–æ–º–ø–æ–Ω–µ–Ω—Ç |
framework | —Ñ—Ä–µ–π–º–≤–æ—Ä–∫ |
frontend | —Ñ—Ä–æ–Ω—Ç–µ–Ω–¥ |
image | –æ–±—Ä–∞–∑ |
Ingress | Ingress |
instance | —ñ–Ω—Å—Ç–∞–Ω—Å, –µ–∫–∑–µ–º–ø–ª—è—Ä |
issue | –∑–∞–ø–∏—Ç |
kube-proxy | kube-proxy |
kubelet | kubelet |
Kubernetes features | (—Ñ—É–Ω–∫—Ü—ñ–æ–Ω–∞–ª—å–Ω—ñ) –º–æ–∂–ª–∏–≤–æ—Å—Ç—ñ Kubernetes |
label | –º—ñ—Ç–∫–∞ |
lifecycle | –∂–∏—Ç—Ç—î–≤–∏–π —Ü–∏–∫–ª |
logging | –ª–æ–≥—É–≤–∞–Ω–Ω—è |
maintenance | –æ–±—Å–ª—É–≥–æ–≤—É–≤–∞–Ω–Ω—è |
map | —Å–ø—Ä–æ—î–∫—Ç—É–≤–∞—Ç–∏, –∑—ñ—Å—Ç–∞–≤–∏—Ç–∏, –≤—Å—Ç–∞–Ω–æ–≤–∏—Ç–∏ –≤—ñ–¥–ø–æ–≤—ñ–¥–Ω—ñ—Å—Ç—å |
master | master |
monitor | –º–æ–Ω—ñ—Ç–æ—Ä–∏—Ç–∏ |
monitoring | –º–æ–Ω—ñ—Ç–æ—Ä–∏–Ω–≥ |
Namespace | Namespace |
network policy | –º–µ—Ä–µ–∂–µ–≤–∞ –ø–æ–ª—ñ—Ç–∏–∫–∞ |
node | –≤—É–∑–æ–ª |
orchestrate | –æ—Ä–∫–µ—Å—Ç—Ä—É–≤–∞—Ç–∏ |
output | –≤–∏–≤—ñ–¥ |
patch | –ø–∞—Ç—á |
Pod | Pod |
production | –ø—Ä–æ–¥ |
pull request | pull request |
release | —Ä–µ–ª—ñ–∑ |
replica | —Ä–µ–ø–ª—ñ–∫–∞ |
rollback | –≤—ñ–¥–∫–∞—Ç—É–≤–∞–Ω–Ω—è |
rolling update | –ø–æ—Å–ª—ñ–¥–æ–≤–Ω–µ –æ–Ω–æ–≤–ª–µ–Ω–Ω—è |
rollout (new updates) | –≤–∏–∫–∞—Ç–∫–∞ (–æ–Ω–æ–≤–ª–µ–Ω—å) |
run | –∑–∞–ø—É—Å–∫–∞—Ç–∏ |
scale | –º–∞—Å—à—Ç–∞–±—É–≤–∞—Ç–∏ |
schedule | —Ä–æ–∑–ø–æ–¥—ñ–ª—è—Ç–∏ (Pod'–∏ –ø–æ –≤—É–∑–ª–∞—Ö) |
Scheduler | Scheduler |
Secret | Secret |
Selector | –°–µ–ª–µ–∫—Ç–æ—Ä |
self-healing | —Å–∞–º–æ–∑—Ü—ñ–ª–µ–Ω–Ω—è |
self-restoring | —Å–∞–º–æ–≤—ñ–¥–Ω–æ–≤–ª–µ–Ω–Ω—è |
Service | Service (—è–∫ –æ–±'—î–∫—Ç Kubernetes) |
service | —Å–µ—Ä–≤—ñ—Å (—è–∫ —Å–ª—É–∂–±–æ–≤–∞ –ø—Ä–æ–≥—Ä–∞–º–∞) |
service discovery | –≤–∏—è–≤–ª–µ–Ω–Ω—è —Å–µ—Ä–≤—ñ—Å—É |
source code | –≤–∏—Ö—ñ–¥–Ω–∏–π –∫–æ–¥ |
stateful app | –∑–∞—Å—Ç–æ—Å—É–Ω–æ–∫ –∑—ñ —Å—Ç–∞–Ω–æ–º |
stateless app | –∑–∞—Å—Ç–æ—Å—É–Ω–æ–∫ –±–µ–∑ —Å—Ç–∞–Ω—É |
task | –∑–∞–≤–¥–∞–Ω–Ω—è |
terminated | –∑—É–ø–∏–Ω–µ–Ω–∏–π |
traffic | —Ç—Ä–∞—Ñ—ñ–∫ |
VM (virtual machine) | –í–ú (–≤—ñ—Ä—Ç—É–∞–ª—å–Ω–∞ –º–∞—à–∏–Ω–∞) |
Volume | Volume |
workload | —Ä–æ–±–æ—á–µ –Ω–∞–≤–∞–Ω—Ç–∞–∂–µ–Ω–Ω—è |
YAML | YAML |

----

## –ü—Ä–∏–º—ñ—Ç–∫–∏
